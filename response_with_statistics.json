{
    "https://lowcygier.pl/publicystyka/najlepsze-gry-indie-2023-r-o-ktorych-istnieniu-nie-wiedzieliscie/": {
        "site": "https://lowcygier.pl/publicystyka/najlepsze-gry-indie-2023-r-o-ktorych-istnieniu-nie-wiedzieliscie/",
        "title": "Najlepsze gry indie 2023 r., o których istnieniu nie wiedzieliście",
        "category": "Gry indie",
        "date": "2024-01-26",
        "content": [
            "<p>Jeszcze kilka lat temu gry indie były w branży znaczącą niszą, tworzoną w wolnym czasie z pomocą niewielkich budżetów przez prawdziwych zapaleńców. Obecnie autorzy „indyków” działają całkiem prężnie, w efekcie czego gracze często wybierają mniejsze produkcje nad rozbuchane tytuły AAA od znanych wydawców. Nawet studia pokroju EA, Ubisoftu, czy Square Enix raz na jakiś czas wydadzą na boku, mniejszym nakładem środków coś, co okazuje się miłą odskocznią od ich największych marek. Te tytuły mogą pozwolić sobie na większą reklamę, a najlepsze gry indie 2023 roku mogły wam przez brak takiej możliwości, umknąć. Pora to zmienić.</p>",
            "<h2>Niezależne perełki 2023 roku, które mogły umknąć w zalewie premier</h2>",
            "<p>Dla wielu graczy ukryte perełki 2023 roku nie były tymi rozbudowanymi, wysokobudżetowymi produkcjami. Minione miesiące obfitowały bowiem w całą masę niespodzianek, w tym tych o sporo mniejszej skali. Dziś właśnie na nich się skupimy. Kto wie, może odkryjecie coś, co sprawi, że zakrzykniecie „jakim cudem ja w to jeszcze nie grałem?!”. No, przynajmniej mamy sporą nadzieję, że tak się właśnie stanie. Miłej lektury!</p>",
            "<h3>Dungeons of Aether</h3>",
            "<p>Jeżeli kojarzycie wzorowane na Super Smash Bros. Rivals of Aether, mogliście już o Dungeons of Aether słyszeć. To kolejna osadzona w lubianym uniwersum produkcja, ale tym razem nie bijatyka, a klasyczny, turowy dungeon crawler.</p>",
            "<p>Walki wykorzystują specjalny system rzutów kością, co sprawia, że każde starcie jest unikalne. Będziemy musieli próbować wykorzystać je na swoją korzyść, bo inaczej z lochów wyjdziemy nie ze skrzynią skarbów, a w drewnianej trumnie. Poza, znanymi fanom wspomnianej wcześniej produkcji, bohaterami, DoA wprowadza kilka nowych postaci, z którymi będziemy mogli się zapoznać, ogrywając m.in. przyjemny tryb fabularny. Osoby obawiające się kupować kota w worku, mogą sprawdzić na platformie Steam demo.</p>",
            "<h3>Gravity Circuit</h3>",
            "<p>Gry niezależne często wzorowane są na retro platformówki. Nie wszystkie cechuje równie wysoka jakość, ale na szczęście opisywane Gravity Circuit należy do najprawdziwszych „ukrytych perełek”. Ma bowiem do zaoferowania sporo więcej, niż tylko uroczą, pixel-artową oprawę graficzną, a na tym często bycie „retro” w innych przypadkach niestety się kończy.</p>",
            "<p>Akcję osadzono w przyszłości, gdy świat ponownie staje w obliczu zagrożenia atakiem wroga i jego armii złowrogich wirusów. Powstrzymać może ich tylko agent Kai, który włada mocą tytułowego obwodu grawitacyjnego. Ratując kolejnych cywilów, odblokujemy nowe moce, które pomogą nam siać zniszczenie wśród oponentów. Łącznie do ukończenia jest 12 różnorodnych etapów.</p>",
            "<h3>KarmaZoo</h3>",
            "<p>Najlepsze gry indie 2023 roku to nie tylko platformówki, ale zanim przejdziemy do innych gatunków, mamy dla was jeszcze jedną. Bardzo oryginalną, bo to chyba najlepsze słowo, jakim można określić KarmaZoo.</p>",
            "<p>Tworzymy w nim drużynę z nawet dziesięcioma losowo dobranymi graczami, aby móc zbierać rozsianą po poziomach karmę. Rozgrywka dostosowuje się do liczby uczestników, dzięki czemu każde podejście może okazać się nieco inne. Dostępny jest też lokalny tryb wieloosobowy, w którym możemy zmierzyć się ze znajomymi w dynamicznych mini-gierkach.</p>",
            "<h3>REAVER</h3>",
            "<p>Lubicie boomer shootery? Chyba tak, bo bez powodu nie dodano by dla nich specjalnego tagu na platformie Steam. Kolejnym przedstawicielem tego gatunku jest zeszłoroczne REAVER, które jakiś czas temu zawitało do wczesnego dostępu.</p>",
            "<p>Całość jest piekielnie dynamiczna i jeszcze bardziej niż pokrewne produkcje, opiera się na ruchu. Aby uprzyjemnić graczom śmiganie po lokacjach, twórcy udostępnili masę narzędzi umożliwiających jak najefektywniejsze poruszanie się, takich jak standardowa linka z hakiem, czy możliwość wybijania się za pomocą odrzutu własnej broni. Na razie można grać wyłącznie samotnie (chętni mogą przed zakupem sprawdzić demo), ale autorzy planują w przyszłości dodanie także pełnoprawnego multiplayera.</p>",
            "<h3>Friends vs Friends</h3>",
            "<p>Co powiecie na strzelankę mieszającą elementy karcianki i klasycznego FPSa? I nie, nie mówimy teraz o Neon White, które bardziej niż na standardową kanonadę stawia na dynamiczne poruszanie się i idealne opanowanie map. Friends vs Friends to bardziej „klasyczny” przedstawiciel gatunku, ale znaczącym urozmaiceniem jest możliwość wykorzystywania specjalnych kart.</p>",
            "<p>Całość okrasza barwna, kreskówkowa stylistyka, a większość postaci to humanoidalne zwierzaki. Strzelające do siebie ostrą amunicją, ale to tylko dodaje im uroku. 😉 Do sprawdzenia zachęca też bardzo niska cena, która nawet bez jakiejkolwiek promocji jest bardzo kusząca, a jeśli chwilę poczekacie, to na pewno pojawi się też jakaś obniżka.</p>",
            "<h3>Small Saga</h3>",
            "<p>Gry niezależne z 2023 roku to nie tylko platformery i strzelanki, ale także epickie RPG. W tym konkretny wcielimy się… w mysz. To nawet nie w gigantycznego, humanoidalnego gryzonia, a zwyczajne, niewielkie stworzonko, które poszukuje zemsty za utracony ogon.</p>",
            "<p>Akcja Small Saga osadzona jest na (i pod) ulicach współczesnego Londynu. Znajdziemy tam średniowieczne królestwo utworzone przez liczne urocze zwierzaki jak wiewiórki i krety. Z poszczególnymi wrogami (w tej roli m.in. gigantyczna ośmiornica, czy oczywiście przerażający kot) zawalczymy, wykorzystując system turowy. Starcia są zorientowane głównie na bossach, a twórcy pozbyli się zbędnego grindu. Dzięki temu przygoda, choć krótka, ani przez chwilę nie staje się nużąca.</p>",
            "<h3>Cobalt Core</h3>",
            "<p>Karcianka, roguelike, sci-fi, i futrzaki – jeżeli myślicie, że to różne gry niezależne, to może nieco was zaskoczymy, mówiąc, że wcale nie. Każde z tych określeń pasuje do Cobalt Core, gdzie budując kolejne talie, rozniesiemy w pył przeciwników, aby w końcu spróbować uciec z więżącej nas pętli.</p>",
            "<p>Wspomniany motyw sprawia, że z Cobalt Core będziemy mogli spędzić całą masę czasu. Już samo wybieranie odpowiedniej kombinacji statku i załogi może zająć naprawdę wiele minut, a to dopiero początek danego podejścia. Walki także wymagają pomyślunku, wymuszając na nas odpowiednie decyzje, a zaledwie jeden błąd może być brzemienny w skutkach. Jeżeli jesteście fanami Slay the Spire bądź FTL, koniecznie sprawdźcie i tę produkcję.</p>",
            "<h3>Stray Gods: The Roleplaying Musical</h3>",
            "<p>Kto spodziewałby się, że najlepsze gry indie 2023 roku będą musicalem, RPG, i interaktywną przygodówką? I że nie będzie to kilka tytułów, a wyłącznie jeden? Mowa oczywiście o Stray Gods: The Roleplaying Musical. Tego typu pomysły to zdecydowanie domena niezależnych deweloperów.</p>",
            "<p>Za inspirację dla twórców posłużyły m.in. serial Buffy: Pogromca Wampirów, czy Life is Strange. Historia opowiada o młodej Grace (w tej roli niezastąpiona Laura Bailey), która przez jedną z konających greckich muz została obdarzona specjalną mocą. Dziewczyna musi teraz rozwiązać zagadkę jej śmierci, a także oczyścić się z zarzutów. Poszczególne elementy świata przedstawionego są mocno inspirowane grecką mitologią, a całość utrzymano w stylistyce urban fantasy. Nasze muzyczne umiejętności wykorzystamy w rozmowach z NPC, mogąc dzięki nim wpłynąć na interlokutorów.</p>",
            "<h3>En Garde!</h3>",
            "<p>Podobało wam się Sifu? W takim razie koniecznie musicie dać szansę En Garde! Tam mogliśmy pokierować mistrzem sztuk walki, a tutaj pozwolono nam się wcielić w genialną fechmistrzynię i poszukiwaczkę przygód, Amelię de Volador. To jej umiejętności wykorzystamy w celu pokonania armii okrutnego hrabiego Duke’a.</p>",
            "<p>Walka opiera się na skutecznym balansowaniu pomiędzy atakiem, obroną i wykonywaniem śmiercionośnych kontr. Bohaterka może też wykorzystywać elementy otoczenia jak skrzynie, żyrandole, czy armaty. Poziom trudności nie jest aż tak miażdżący, jak we wspomnianym wcześniej Sifu, a sama opowieść okazuje się bardzo humorystyczna, pełna sympatycznych postaci, i dowcipnych dialogów. Inne ukryte perełki 2023 roku także są świetne, ale przy niczym z naszej listy nie pośmiejecie się tak, jak przy En Garde!</p>",
            "<h3>American Arcadia</h3>",
            "<p>O ile inne gry indie z dzisiejszego tekstu mogą być wam nieznane, istnieje szansa, że akurat American Arcadia obiła się kilku z was o uszy. To mieszanka pierwszoosobowej przygodówki i platformówki, która osadzona jest w tytułowym mieście. Bohaterowie są nieświadomymi niczego uczestnikami reality show, gdzie spadek popularności nie oznacza po prostu przegranej, a coś znacznie gorszego – śmierć.</p>",
            "<p>Jako Trevor, pozornie przeciętny facet, spróbujemy wydostać się z tego koszmaru. Na szczęście w tych wysiłkach nie jesteśmy osamotnieni, bo pomocą będzie nam służyć niejaka Angelina, technik sceniczny pracujący przy tytułowej „Amerykańskiej Arkadii”. Jako ona spróbujemy utorować Trevorowi drogę ku wolności, z kolei jako męska część duetu doświadczymy standardowej platformówki 2,5D. Fabuła jest prezentowana w formie przerywników stylizowanych na wywiady policyjne, czy filmy dokumentalne, co nadaje całości specyficznego klimatu.</p>",
            "<p>Łowcy, a jakie gry niezależne z 2023 roku zrobiły na was największe wrażenie? Czy na waszych listach znalazła się któraś z naszych propozycji? Koniecznie dajcie nam znać w sekcji komentarzy!</p>",
            "<p>\n\t\t\t\t\tAbsolwent Uniwersytetu Śląskiego, z wykształcenia nauczyciel. Na Łowcach Gier pisze od 2022 roku. Fan wszelkiej maści \"japońszczyzny\", ze szczególnym nastawieniem na serie Final Fantasy, Tales of, oraz Like a Dragon. Za pełnoprawny remake Xenogears dałby siebie (lub ewentualnie Venoma) pokroić.…\t\t\t\t</p>"
        ],
        "5 najpopularniejszych slow": [
            [
                "w",
                34
            ],
            [
                "na",
                28
            ],
            [
                "się",
                27
            ],
            [
                "z",
                21
            ],
            [
                "a",
                19
            ]
        ]
    },
    "https://xgp.pl/artykuly/najlepsze-gry-indie/": {
        "site": "https://xgp.pl/artykuly/najlepsze-gry-indie/",
        "title": "Najlepsze gry indie. Ranking 11 niezależnych produkcji",
        "category": "Undertale",
        "date": "2024-06-26",
        "content": [
            "<p><a href=\"https://xgp.pl\">Strona główna</a><span> » </span><a href=\"https://xgp.pl/artykuly/\">Artykuły</a></p>",
            "<p>Gry indie wyrastają jak grzyby po deszczu, ale niestety nie wszystkie z nich są warte uwagi. <strong>W niniejszym artykule wyselekcjonowaliśmy aż 11 najlepszych gier niezależnych, którym zdecydowanie warto dać szansę.</strong> Produkcje z mniejszym budżetem również mogą być fajne, co więcej — pod wieloma względami często przewyższają tytuły z segmentu <a href=\"https://xgp.pl/artykuly/gry-aaa/\">AAA</a>. Skreślanie „indyków” tylko dlatego, że nie stoi za nimi wielkie studio, jest kiepskim podejściem.</p>",
            "<p>Spis treści</p>",
            "<h2><span></span>Gry indie — co to takiego?<span></span></h2>",
            "<p><strong>Gry indie</strong> to produkcje niezależne, ale czym są „produkcje niezależne”? No właśnie — warto to wyjaśnić, bo tak naprawdę na rynku są dostępne dwa rodzaje „indyków”, określane w ten sam sposób. Trzeba bowiem rozróżnić niezależność gry od niezależności jej twórcy.</p>",
            "<p>Mimo że w obu przypadkach mamy do czynienia z grami indie, to warto mieć na uwadze różnice w procesie produkcji. Tytuły wspierane finansowo z zewnątrz zwykle mają więcej do zaoferowania, ale oczywiście nie jest to reguła. <strong>Zdarzają się też perełki takie jak np. Stardew Valley, które przez lata rozwijała jedna osoba z własnych pieniędzy.</strong> Do 31 marca 2022 roku <a href=\"https://xgp.pl/newsy/stardew-valley-wyniki-sprzedazy/\">grę kupiło ponad 20 milionów graczy</a>.</p>",
            "<h2><span></span>Najlepsze gry indie <span></span></h2>",
            "<p>Teorię mamy już za sobą, więc nie marnujmy czasu i skupmy się teraz na konkretach. <strong>Bez przedłużania, zestawienie 11 (lub 14, jeżeli liczyć osobno odsłony konkretnych serii) najlepszych gier indie na różne platformy rozpoczyna się poniżej. </strong>Kolejność tytułów w rankingu jest zupełnie przypadkowa, więc pozycja numer jeden wcale nie musi być lepsza od tej na ostatnim miejscu.</p>",
            "<h3><span></span>1. Nerobi<span></span></h3>",
            "<p>Nerobi to wymagające połączenie gry przygodowej i platformowej, które wyróżnia się m.in. bardzo szczegółową, odręcznie rysowaną oprawą graficzną. W tej produkcji wcielamy się w postać tytułowego Nerobi, który stracił całą pamięć po walce z Demonem Zapomnienia. <strong>Bohater postanawia wyruszyć w niebezpieczną podróż, aby odzyskać swoje wspomnienia, a także rozwiązać problemy trapiące świat przedstawiony.</strong></p>",
            "<p>Gra jest dostępna w wczesnym dostępie i można ją kupić na platformie Steam. Więcej o tej produkcji można przeczytać na <a href=\"https://bit.ly/3RBiyXY\" rel=\"noopener\" target=\"_blank\">Nerobi.com</a>, oficjalnej stronie producenta.</p>",
            "<h3><span></span>2. Stardew Valley<span></span></h3>",
            "<p>Stardew Valley to kapitalna gra indie opracowana przez jednoosobowe studio Concerned Ape. Głównym bohaterem tego ekonomicznego RPG-a jest młody mężczyzna, który otrzymuje w spadku podupadłą farmę. Protagonista decyduje się porzucić dotychczasowe, nudne życie i postawia sobie za cel przywrócenie gospodarstwa do dawnej świetności.</p>",
            "<p><strong>Podczas zabawy będziemy przede wszystkim sadzić różne gatunki roślin i doglądać upraw, hodować zwierzęta, łowić ryby, tworzyć przedmioty oraz eksplorować rozległe tereny.</strong> Pieniądze zarobione ze sprzedaży swoich plonów możemy inwestować w rozwój gospodarstwa, jeszcze bardziej je rozbudowując. W przerwie od wykonywania przyziemnych zadań co odważniejsi gracze mogą się też zapuścić do lochów, gdzie czekają rozmaite skarby, ale i groźne potwory.</p>",
            "<p><strong>Kup Stardew Valley</strong></p>",
            "<h3><span></span>3. Hollow Knight<span></span></h3>",
            "<p>Hollow Knight to kolejna warta uwagi gra niezależna. Produkcja reprezentuje gatunek platformówek i została utrzymana w konwencji metroidvanii. Akcja opowieści rozgrywa się w podziemiach pod miasteczkiem Dirtmouth, będących dobrze prosperującym królestwem do momentu, aż tajemnicza infekcja doprowadziła jego mieszkańców do szaleństwa. Obecnie Hallownest to pełna niebezpieczeństw kraina, która jednak stale przyciąga śmiałków żądnych przygód i bogactw skrywanych przez upadłe imperium.</p>",
            "<p><strong>Nie zważając na fakt, że podróżnicy nigdy nie wracają, główny bohater postanawia udać się do Hallownest, aby znaleźć odpowiedzi na nurtujące go pytania. </strong>W trakcie zabawy przemierzymy masę najróżniejszych poziomów, zawalczymy z wieloma przeciwnikami i poznamy garść ciekawych postaci.</p>",
            "<p><strong>Kup Hollow Knight</strong></p>",
            "<h3><span></span>4. Don’t Starve &amp; Don’t Starve Together<span></span></h3>",
            "<p>Don’t Starve to humorystyczna gra survivalowa w komiksowej oprawie graficznej. Wcielamy się tu w postać niejakiego Wilsona — naukowca, który za sprawą przebiegłego demona trafia do pełnej niebezpieczeństw dziczy. Jak nietrudno się domyślić, bohater musi wykorzystać wszystkie swoje umiejętności, aby przetrwać i znaleźć drogę powrotną do domu. Podczas zabawy nie obejdzie się bez gromadzenia wszelkiej maści surowców i jedzenia, budowania schronień ani odpierania ataków zwierząt czy potworów. Mapa w grze jest generowana proceduralnie.</p>",
            "<p><strong>Z kolei Don’t Starve Together to samodzielne rozszerzenie do Don’t Starve pozwalające na zabawę w kooperacji.</strong> Założenia produkcji są takie same jak w „podstawce”, lecz tym razem główny bohater nie został określony — przed rozpoczęciem zabawy możemy wybrać jedną z postaci, w którą chcemy się wcielić.</p>",
            "<p><strong>Kup Don’t Starve &amp; Don’t Starve Together</strong></p>",
            "<h3><span></span>5. Rogue Legacy 2<span></span></h3>",
            "<p>Zestawienie zawierające <strong>najlepsze gry indie</strong> nie mogłoby się obyć bez Rogue Legacy 2. Jest to wysoko oceniana platformówka <a href=\"https://xgp.pl/artykuly/najlepsze-gry-roguelike/\">roguelike</a>, będąca kontynuacją hitu z 2013 roku (nie trzeba znać pierwowzoru, aby połapać się w historii). Głównym bohaterem produkcji studia Cellar Door Games jest poszukiwacz przygód przemierzający zróżnicowane, generowane proceduralnie lokacje.</p>",
            "<p><strong>Mimo że zabrakło tu wciągającej fabuły, sama rozgrywka nadrabia wszystko — twórcy położyli ogromny nacisk na „mięsistą” walkę, opcje rozwoju bohatera i mnogość przedmiotów do zdobycia.</strong> Poziom trudności jest tu naprawdę wyśrubowany, a każdy zgon permanentny — po śmierci zaczynamy zabawę od nowa, ale wrogowie, których zdążyliśmy unicestwić przy wcześniejszym podejściu, pozostają zabici.</p>",
            "<p><strong>Kup Rogue Legacy 2</strong></p>",
            "<h3><span></span>6. Hades<span></span></h3>",
            "<p>Hades to kolejny „indyk” z gatunku roguelike. Głównym bohaterem gry jest niejaki Zagreus — syn Zeusa, starający się wydostać z podziemnego królestwa swojego ojca, by ostatecznie dotrzeć na Olimp. <strong>Zabawa polega tu na eksplorowaniu generowanych proceduralnie poziomów i eliminowaniu coraz to trudniejszych wrogów, w tym bossów. </strong></p>",
            "<p>W Hades zaimplementowano rozbudowany system rozwoju postaci, pozwalający zwiększać umiejętności Zagreusa wraz z postępami w rozgrywce. Jak na roguelike’a przystało, starcia są niezwykle wymagające, a po śmierci wracamy do punktu wyjścia. Podobnie jak w omówionym wyżej Rogue Legacy 2, system walki w Hades jest bardzo „mięsisty”, przez co satysfakcjonujący. Oprawa gry została utrzymana w barwnej, komiksowej stylistyce.</p>",
            "<p><strong>Kup Hades</strong></p>",
            "<h3><span></span>7. Disco Elysium<span></span></h3>",
            "<p>Disco Elysium to wysoko oceniana gra indie z gatunku RPG od estońskiego studia ZA/UM. Akcja produkcji rozgrywa się w ponurym mieście, nawiązującym do kultury i ideologi XX wieku. Wcielamy się tu w postać zapijaczonego policjanta, który dostaje szanse na odwrócenie swojego życia o 180 stopni — musi „jedynie” rozwiązać skomplikowaną sprawę morderstwa. Do pomocy bohaterowi przydzielono porucznika Kima Kitsuragiego.</p>",
            "<p><strong>Podczas zabawy będziemy przede wszystkim eksplorować klimatyczny świat, rozwiązywać zadania i poznawać najróżniejsze osobistości.</strong> Dialogi w Disco Elysium stoją na najwyższym poziomie, ale typowych sekwencji walki po prostu tu nie ma — gra stawia na opowieść, a wszelkie konflikty możemy rozwiązać (lub zaognić) w oknie dialogowym. Twórcy przygotowali wiele scenariuszy i tylko od nas zależy, jak zakończy się historia.</p>",
            "<p><strong>Kup <strong>Disco Elysium The Final Cut</strong></strong></p>",
            "<h3><span></span>8. Divinity: Original Sin &amp; Divinity: Original Sin II<span></span></h3>",
            "<p>Divinity: Original Sin to kolejny świetny RPG w naszym zestawieniu najlepszych gier indie. W produkcji studia Larian obejmujemy kontrolę nad dwójką głównych bohaterów, którzy są tzw. Łowcami Źródła. <strong>Protagoniści mają za zadanie rozwikłać sprawę tajemniczego morderstwa w mieście Cyseal w krainie Rivellon, a także stawić czoła praktykantom złowrogiej magii.</strong> Świat gry jest otwarty, a podczas rozgrywki będziemy eksplorować, wykonywać rozmaite zadania, poznawać ciekawe osobistości i toczyć turowe potyczki z przeciwnikami takimi jak m.in. orki czy nieumarli.</p>",
            "<p>Akcja Divinity: Original Sin II rozgrywa się 1000 lat po wydarzeniach ukazanych w części pierwszej. W tej odsłonie wcielamy się nie w Łowców Źródła, a adeptów zakazanej magii. W dużym skrócie naszym zadaniem będzie powstrzymanie sił potworów przed inwazją na Rivellon. <strong>Zasady rozgrywki są tu takie same jak w pierwowzorze, a świat gry również jest otwarty.</strong> Zarówno w Divinity: Original Sin, jak i Divinity: Original Sin II, można grać w kooperacji.</p>",
            "<p><strong>Kup Divinity: Original Sin &amp; Divinity: Original Sin II</strong></p>",
            "<h3><span></span>9. Celeste<span></span></h3>",
            "<p>Celeste to jeden z najpopularniejszych i zarazem najlepiej ocenianych „indyków” w historii. Główną bohaterką tej pełnej emocji opowieści jest rudowłosa Madeline — młoda dziewczyna zmagająca się z depresją. Protagonistka postanawia przezwyciężyć swoje lęki i wspiąć się na sam szczyt tytułowej góry, co oczywiście nie będzie proste.</p>",
            "<p>Celeste jest <em>pixel-artową</em> platformówką, w której zwiedzimy wiele zróżnicowanych lokacji. <strong>Mimo że motywem przewodnim rozgrywki jest przeskakiwanie z platformy na platformę i omijanie kolejnych przeszkód, gra oferuje też naprawdę dobrą fabułę, która najzwyczajniej w świecie skłania do refleksji.</strong> Poziom trudności jest dość wysoki, ale Dark Souls to nie jest.</p>",
            "<h3><span></span>10. Undertale<span></span></h3>",
            "<p>Jeżeli chodzi o dobre <strong>gry indie</strong>, Undertale po prostu nie mogło zabraknąć w niniejszym zestawieniu. Akcja tej <em>pixel-artowej</em> produkcji rozgrywa się w Podziemiu, czyli miejscu, do którego zostały zesłane potwory po przegranej wojnie z ludźmi. Głównym bohaterem opowieści jest niejaki Frisk, który ląduje we wspomnianej krainie pełnej niebezpieczeństw, ale też ciekawych postaci.</p>",
            "<p><strong>Podczas rozgrywki odwiedzimy wiele zróżnicowanych poziomów i stawimy czoła masie przeciwników.</strong> Z czasem dowiemy się też, dlaczego tak naprawdę doszło do starcia rasy ludzkiej z potworami. Mimo niepozornej oprawy graficznej Undertale potrafi wciągnąć — gra ma rewelacyjną fabułę, całkiem sporo zapadających w pamięć NPC-ów i dobrze napisane dialogi.</p>",
            "<p><strong>Kup Undertale</strong></p>",
            "<h3><span></span>11. Hotline Miami &amp; Hotline Miami 2: Wrong Number<span></span></h3>",
            "<p>Listę skupiającą topowe gry indie zamyka Hotline Miami. Jest to pełna akcji produkcja retro, przywodząca na myśl pierwszą odsłonę kultowego Grand Theft Auto. Gra zabiera nas do alternatywnej wersji Miami z 1989 roku, a głównym bohaterem jest tu napakowany zabijaka, który wpada w morderczy szał na skutek wiadomości nagrywanych na jego automatyczną sekretarkę, nakłaniających go do popełniania brutalnych morderstw. <strong>Motywem przewodnim jest tu przede wszystkim eliminowanie wrogów na najróżniejsze sposoby.</strong></p>",
            "<p>Hotline Miami 2: Wrong Number kontynuuje opowieść z pierwowzoru, a rozgrywka polega w gruncie rzeczy na tym samym. Podczas zabawy wcielimy się w aż trzynastu bohaterów, natomiast fabuła jest prezentowana z perspektywy wielu osób — m.in. naśladowców mordercy z pierwszego Hotline Miami oraz pewnego dziennikarza. Mimo że z początku takie rozdzielenie opowieści przypomina jeden wielki miszmasz, z czasem wszystkie wątki zazębiają się i tworzą jedną spójną całość.</p>",
            "<p><strong>Kup Hotline Miami &amp; Hotline Miami 2: Wrong Number</strong></p>",
            "<h2><span></span>Najlepsze gry indie, czyli kilka słów na koniec<span></span></h2>",
            "<p>Dotarliśmy do podsumowania naszego zestawienia omawiającego gry niezależne, które zdecydowanie warto ograć. Na rynku znajdują się tysiące „indyków”, więc wybranie tych najciekawszych nie było zbyt łatwe. Oczywiście powyższa lista jest w pełni subiektywna, co oznacza, że nie każdy musi zgadzać się z jej zawartością.</p>",
            "<p><strong>Przeczytaj też: <a href=\"https://xgp.pl/artykuly/najlepsze-gry-na-pc-za-darmo/\">Najlepsze darmowe gry na PC</a></strong></p>",
            "<p>Mimo wszystko mamy nadzieję, że przedstawione przez nas gry indie przypadną wam do gustu. A jeżeli uważacie, że w zestawieniu powinny się znaleźć jeszcze jakieś tytuły, to koniecznie dajcie znać w komentarzach!</p>",
            "<p>Ojciec-założyciel XGP.pl. Zapalony gracz od najmłodszych lat, przygodę z dziennikarstwem growym zaczynał na własnych blogach, o których dzisiaj nikt już nie pamięta. <a class=\"expandDesc\" href=\"https://xgp.pl/autor/kacper/\">Zobacz więcej...</a></p>",
            "<p>\nLiczba wpisów:<span> 2210</span> (w redakcji od <span>02.02.2021</span>)</p>",
            "<p>\n<i></i> Niektóre odnośniki w powyższej publikacji to linki afiliacyjne. Jeżeli klikniesz taki link i dokonasz zakupu, otrzymamy niewielką prowizję, a Ty nie poniesiesz żadnych dodatkowych kosztów. | <a href=\"https://xgp.pl/etyka-redakcyjna/\"><strong>Etyka redakcyjna</strong></a></p>",
            "<p><strong>Zastanawiasz się nad zakupem subskrypcji Xbox Game Pass Ultimate lub PS Plus? A może chcesz robić tańsze zakupy w PlayStation Store?</strong></p>",
            "<p>Najnowsze promocje</p>",
            "<p>Dyskusja na temat wpisu</p>",
            "<p>Prosimy o zachowanie kultury wypowiedzi. Mimo że pozwalamy na komentowanie osobom bez konta na platformie Disqus, to i tak zalecamy jego założenie, bo wpisy gości często trafiają do spamu.</p>",
            "<h3><span>Bądźmy w kontakcie</span></h3>",
            "<h3><span>Bądźmy w kontakcie</span></h3>",
            "<p>Najnowsze promocje</p>",
            "<p><strong>Rankingi produktów</strong></p>",
            "<p><strong>Zestawienia gier</strong></p>",
            "<p><strong>Kompendium wiedzy</strong></p>",
            "<p><strong>Polecamy</strong></p>",
            "<p><strong>Rankingi produktów</strong></p>",
            "<p><strong>Zestawienia gier</strong></p>",
            "<p><strong>Kompendium wiedzy</strong></p>",
            "<p><strong>Polecamy</strong></p>"
        ],
        "5 najpopularniejszych slow": [
            [
                "w",
                60
            ],
            [
                "a",
                33
            ],
            [
                "na",
                33
            ],
            [
                "się",
                31
            ],
            [
                "z",
                30
            ]
        ]
    },
    "https://blog.home.pl/2022/07/najlepsze-gry-niezalezne-indie-top-15/": {
        "site": "https://blog.home.pl/2022/07/najlepsze-gry-niezalezne-indie-top-15/",
        "title": "Najlepsze gry niezależne – poznaj 15 świetnych tytułów indie",
        "category": "Komunikaty i aktualności",
        "date": "2022-07-13",
        "content": [
            "<p>5 lipca 2022 | AKTUALIZACJA WPISU: 13 lipca 2022</p>",
            "<p><strong>W branży gier hity z kategorii AAA są bez wątpienia oczekiwane przez wielu użytkowników, ale nic tak nie wzmacnia konkurencji jak gry niezależne, które niespodziewanie trafiają na listy najlepiej sprzedających się pozycji. W jakie „indyki” warto zagrać? </strong></p>",
            "<p>Poznaj naszą listę TOP 15 najlepszych gier „indie” od małych, ale niezwykle utalentowanych zespołów.</p>",
            "<h2><span>Czym są gry indie? Wyjaśnienie ważnych pojęć</span></h2>",
            "<p><strong>Mówiąc o grach <em>indie</em>, mamy na myśli niezależne gry, które powstały dzięki pracy jednej osoby lub małego zespołu bez wsparcia finansowego wydawcy.</strong> Popularne określenia „indie” lub polski „indyk” wzięły się ze skrócenia angielskiej nazwy <em>independent video game</em>. Takie gry często charakteryzują się innowacyjnością – kreatywni twórcy nie są w żaden sposób ograniczeni wytycznymi wydawcy czy terminami. </p>",
            "<p>Pojawienie się tytułów niezależnych w ofertach platform do gamingu jest uzależnione od kilku czynników. Bardzo często łączy się to z ich premierą lub maksymalnie kilka miesięcy przed wydaniem. Dużo gier wydano również w formie płatnego wczesnego dostępu, aby sfinansować ich ukończenie.</p>",
            "<p>Taka taktyka jest bardzo opłacalna (w większości przypadków) – jeżeli gra okazuje się dobra, to bardzo szybko zyskuje na rozgłosie i pozytywnej opinii w środowisku, a to wpływa z kolei na jej sprzedaż.</p>",
            "<p>Aby gra mogła być nazwana niezależną, twórcy powinni uzyskać środki do jej wydania w określony sposób:</p>",
            "<p>*<em>Crowdfunding</em> oznacza formę finansowania danego projektu przez zainteresowaną społeczność.</p>",
            "<p>Przy okazji klasyfikacji gier pod względem przeznaczanych budżetów i oczekiwań, krótko o wyższych kategoriach:</p>",
            "<h2><span>Najlepsze gry niezależne (indie) – TOP 15</span></h2>",
            "<p>Przed porównaniem wysokobudżetowych produkcji od gamingowych gigantów z ambitnymi pomysłami pojedynczych twórców możesz pochopnie założyć, że po indykach nie ma co spodziewać się rewelacji. </p>",
            "<p>Doświadczenie wielu graczy pokazuje jednak, że w świetnej grze nie zawsze chodzi o fantastyczną oprawę i otwarty oraz inne, spektakularne doznania audiowizualne.</p>",
            "<p>W poniższym zestawieniu znajdziesz wiele rewelacyjnych gier niezależnych, które z pewnością Cię zainteresują, a ich rozgrywka wciągnie na wiele godzin.</p>",
            "<h3><span>Hades</span></h3>",
            "<p>W <em>Hadesie</em> wcielamy się w Zagreusa, syna władcy mitologicznych piekieł, który w sprzeciwie swojemu ojcu postanawia wydostać się z królestwa umarłych i dotrzeć do samego Olimpu. To fabularny roguelike, w którym pokonujemy przeciwników czekających na nas w losowo generowanych lochach. </p>",
            "<p>Śmierć prędzej czy później jest nieunikniona, jednak służy tylko temu, by jeszcze bardziej zmotywować bohatera do wysiłku. Każdorazowe podejście do ucieczki wzbogacone jest zdobytym doświadczeniem i nowymi umiejętnościami. Widowiskowe walki przeprowadzamy w izometrycznej perspektywie. Świat posiada ładną, dwuwymiarową oprawę graficzną z animowaną kreską, jednak modele postaci wykonane są w 3D.</p>",
            "<p><em>Hades</em> został ogłoszony grą roku 2020. Dzięki temu wielu graczy zostało zmotywowanych, by po raz pierwszy sięgnąć po grę rodzaju rouglike. W dniu premiery był dostępny jedynie na PC i Switcha.</p>",
            "<p>W <em>Hadesa</em> zagrasz m. in. dzięki subskrypcji <a href=\"https://home.pl/xbox-game-pass-ultimate/?utm_source=blog&amp;utm_medium=blog_link_marketplace&amp;utm_campaign=blog_offer_maciej&amp;utm_content=link_xbox_gpu&amp;utm_term=blog_maciej_30238\" rel=\"noreferrer noopener\" target=\"_blank\">Xbox Game Pass</a>.</p>",
            "<h3><span>Stardew Valley</span></h3>",
            "<p><em>Stardew Valley</em> to inspirowana innymi grami farmerskimi produkcja w stylu retro, w której wcielamy się w farmera pragnącego przekształcić swoje małe gospodarstwo w prawdziwy rolniczy biznes. Fabularnie mamy tu do czynienia z potencjalnie najszczęśliwszym biegiem wydarzeń – młody mężczyzna, pracownik ogromnej korporacji, otrzymał niegdyś od swojego dziadka kopertę, którą miał otworzyć dopiero, gdy jego życie stanie się pozbawione szczęścia i sensu. </p>",
            "<p>Gdy ten stan nadszedł, okazuje się, że nasz bohater dziedziczy spadek w postaci niewielkiej farmy poza miastem. Nie zastanawiając się długo, porzuca dotychczasową nudną pracę i przenosi się do nowego domku na wsi, gdzie rozpoczyna się jego przygoda.</p>",
            "<p>Mechanika gry jest mocno zbliżona do podobnej serii gier – <em>Harvest Moon</em>. W sposób ekonomiczny zarządzamy farmą, pozyskujemy surowce, handlujemy, wykonujemy zlecenia i rozwijamy interes. Po premierzy gry twórca rozwijał ją dalej i dodał m. in. tryb multiplayer, dzięki któremu w kooperacji możemy grać nawet w 4 osoby.</p>",
            "<h3><span>Hollow Kinght</span></h3>",
            "<p>Produkcja zabiera nas do fantastycznego świata niekończących się podziemi pod miasteczkiem Dirtmouth. Gdzieś w tym labiryncie czekają tajemnicze bogactwa, a każdy śmiałek, kto wybrał się w niebezpieczną podróż, znikał na dobre. Nasz bohater jest jednym z tych osobników i postanawia stawić czoła zadaniu.</p>",
            "<p>Akcja gry odbywa się z perspektywy 2D i polega na eksploracji niekończących się lochów i tuneli oraz walce z rutynowymi przeciwnikami i silnymi bossami. Naszą postać rozwijamy dzięki zdobywaniu nowych umiejętności i poszerzaniu ekwipunku. </p>",
            "<p>Świat jest niezwykle rozległy, a dostęp do niektórych lokacji wymaga niekiedy rozwiązania logicznych zagadek. Warto się jednak nie zniechęcać ogromem lokacji i pierwsze podejścia kończyć samodzielnie, bez pomocniczych map dostępnych w sieci. Satysfakcja z osiągnięcia niektórych achievementów jest niesamowita.</p>",
            "<p><em>Hollow Knight</em> jest dostępny również w pakietach PS Plus Extra i Premium.</p>",
            "<h3><span>Don’t Starve (seria)</span></h3>",
            "<p>Głównym bohaterem jedynki jest Wilson – dobrze wychowany naukowiec, który wskutek działań magicznej siły zostaje przeniesiony do nieprzyjaznego świata, pełnego groźnych i wielkich potworów. Naszym zadaniem jest przetrwać i jakimś sposobem wrócić do domu. </p>",
            "<p>Zasady są proste. Zdobywamy żywność, budujemy schronienie, konstruujemy narzędzia i wytwarzamy odzienie. Aktywności, podkreślających sandboxowy charakter gry, jest wiele.</p>",
            "<p>Kontynuacją tej ciepło przyjętej gry jest <em>Don’t Starve Together</em>, który przenosi znane z jedynki mechaniki do trybu kooperacji. Zabawę przeprowadzisz wówczas lokalnie lub łącząc się z innymi graczami online.</p>",
            "<p>Obie gry okraszone są charakterystyczną rysunkową grafiką 2D, a akcja rozgrywa się w towarzystwie specyficznego humoru.</p>",
            "<h3><span>Disco Elysium</span></h3>",
            "<p>Co powiesz na grę RPG, w której nie musisz walczyć?</p>",
            "<p>Disco Elysium jest fantastycznym tytułem, w którym świat obserwujemy z góry, a nasz bohater znajduje się w centrum wydarzeń. Świat eksplorujemy wchodząc w interakcje z postaciami i otoczeniem, a fabuła idzie do przodu dzięki rozbudowanej formie narracji. Wszelkie akcje (nawet walkę) wykonujemy za pomocą okien dialogowych. W trakcie gry nasza postać rozwija wybrane umiejętności, które mają przydać się w konkretnych sytuacjach.</p>",
            "<p>Akcja umiejscowiona jest w ponurym świecie, w którym przemieszanych jest wiele wyróżniających się kultur. Narracja rozpoczyna się dość osobliwie, ponieważ naszym bohaterem jest ubogi policjant, który zapił tak bardzo, że aż zapomniał kim jest i gdzie się znajduje. Rozmawiając z innymi postaciami pomagamy mu pozbierać myśli i uporządkować pewne fakty. Ostatecznie naszym zadaniem jest przyjęcie śledztwa dotyczącego linczu, popełnionego w jednej biednej dzielnicy.</p>",
            "<p>Obok <em>Disco Elysium</em> nie przejdziesz obojętnie, zwłaszcza jeżeli cenisz klasyki tego gatunku i nietuzinkowe mechaniki rozgrywki. Warunek dobrej zabawy – musisz lubić tekst… dużo tekstu.</p>",
            "<p>Pod koniec 2021 roku zostało wydane spolszczenie napisów w grze, za które odpowiada polski wydawca – Koch Media Poland. Dzięki temu gra stała się bardziej przystępna dla osób bez znajomości języków obcych.</p>",
            "<h3><span>Divinity: Original Sin (seria)</span></h3>",
            "<p>Wcielamy się w dwóch Łowców Źródła, którzy zgłębiają tajniki zakazanej magii i ze zdobytą wiedzą mają rozwiązać zagadkę tajemniczej śmierci. Przygodę możemy prowadzić samotnie (kierując drużyną złożoną z czterech postaci) lub w kooperacji, która jest o tyle ciekawa, że gracze podejmujący ważne decyzje wybierani są na zmianę. </p>",
            "<p>W ten sposób kooperacja nabiera znamion rywalizacji. Pełna współpraca jest jednak wskazana podczas pojedynków, które odbywają się w formie tur.</p>",
            "<p>Świat w drugiej odsłonie został przygotowany z jeszcze większą dbałością o szczegóły, a dla graczy przygotowano np. crafting przedmiotów i rozwój ekwipunku. Opcje dialogowe nadal są zależne od naszych umiejętności, a elementy otoczenia nieraz staną się pomocne podczas walk.</p>",
            "<p><strong>Wszystkie gry z tej listy znajdziesz również w aplikacji <a href=\"https://home.pl/nintendo-eshop-karta-120PLN/?utm_source=blog&amp;utm_medium=blog_link_marketplace&amp;utm_campaign=blog_offer_maciej&amp;utm_content=link_nintendo_eshop120&amp;utm_term=blog_maciej_30238\" rel=\"noreferrer noopener\" target=\"_blank\">Nintendo eShop</a> i zagrasz w nie na Switchu.</strong> Doładuj swój portfel Nintendo dodatkowymi środkami:</p>",
            "<h3><span>Undertale</span></h3>",
            "<p>Zarys fabuły jawi się jako dość poważny, ponieważ dotyczy okrutnej wojny między ludźmi i potworami, która skończyła się zwycięstwem tych pierwszych. Wskutek tego potwory zostały strącone do podziemi. Po wielu latach pewna dziewczynka wpada do tajemniczej dziury, która okazuje się przejściem do niemalże zapomnianego świata dziwacznych stworzeń. </p>",
            "<p>Szybko okazuje się jednak, że owych potworów nie trzeba (choć można) traktować jako przeciwników. Dzięki agresywnemu lub pacyfistycznemu podejściu gracz doświadczy różnych wersji zakończenia tej historii.</p>",
            "<p><em>Undertale</em> to 8-bitowy RPG ze zręcznościowymi i logicznymi elementami. Dialogi przepełnia inteligentny humor, a cała historia napisana jest w niezwykły sposób. Jeśli zdecydujemy się na walkę z napotkaną postacią, będziemy zobowiązani do unikania jej ataków, które są wyprowadzane w ikonkę naszego serduszka. Aby uniknąć starcia, skorzystaj z opcji dialogowych, aby wpłynąć na przeciwnika.</p>",
            "<h3><span>This War of Mine</span></h3>",
            "<p>To polska gra, która przedstawia mroczne realia życia cywilów podczas wojny. W mechanice rozgrywki został szeroko rozbudowany aspekt survivalowy, dzięki czemu mierzymy się z problemami głodu, braku lekarstw czy zagrożeniem ze strony wojsk okupanta.</p>",
            "<p>Świat został wykonany w trójwymiarze, jednak gracz ogląda wydarzenia z bocznej perspektywy. Istotną mechaniką jest system dnia i nocy, które mają duże znaczenie podczas eksploracji okolicy w poszukiwaniu potrzebnych surowców. Podczas całej gry wybija się motyw walki o przetrwanie i niejednokrotnie gracz staje przed ważnymi decyzjami, często dotyczącymi życia lub śmierci innych osób.</p>",
            "<p>W 2016 roku została wydana odświeżona edycja, która działa na większej liczbie platform oraz zawiera dodatkową zawartość fabularną.</p>",
            "<h3><span>Minecraft</span></h3>",
            "<p>Obecnie Minecraft należy do Microsoftu, ale jego początki miały miejsce w małym środowisku niezależnych twórców. Jeśli jeszcze w niego nie grałeś, to na pewno kojarzysz tę grę z różnych części internetu.</p>",
            "<p>Jaka grafika występuje w Minecrafcie, każdy widzi. Świat tworzą trójwymiarowe bloki sześcienne, których tekstury zauważalnie świecą pikselami. Specyficzna oprawa wizualna nadała jednak grze unikatowego klimatu i nie stanowiła przeszkody dla użytkowników, którzy nawet po latach bawią się w niej wyśmienicie.</p>",
            "<p>Minecraft działa na wielu sprzętach, również starszych PC i konsolach, dlatego bez problemu można zaopatrzyć się w egzemplarz odpowiedni dla siebie. A jeżeli jesteś już doświadczonym użytkownikiem, to pamiętaj o zaopatrzeniu się w <a href=\"https://home.pl/minecraft-minecoins-1720/?utm_source=blog&amp;utm_medium=blog_link_marketplace&amp;utm_campaign=blog_offer_maciej&amp;utm_content=link_minecraft_coins&amp;utm_term=blog_maciej_30238\" rel=\"noreferrer noopener\" target=\"_blank\"><strong>Minecraft Coins</strong></a>, dzięki którym zakupisz nowe skórki oraz zestawy tekstur.</p>",
            "<h3><span>Limbo</span></h3>",
            "<p>Limbo to mrocznie wyglądająca gra z ponurą grafiką i oszczędną oprawą audio, co potęguje tylko wrażenie tytułu stworzonego dla starszego odbiorcy. Wcielamy się w niej w chłopca, który rusza na ratunek swojej siostrze. Środowisko, przez które się przedzieramy, to w dużej mierze mokradła i grząskie bagna. Na drodze gracza czeka wiele zagrożeń w postaci pułapek – część z nich wymaga dużej zręczności, ale również aktywności szarych komórek. </p>",
            "<p>To, co daje najwięcej zabawy to odczuwalne prawa fizyki, które mają pomagać w rozwiązywaniu wielu łamigłówek.</p>",
            "<h3><span>Ori and the Will of the Wisps</span></h3>",
            "<p>Jeżeli masz <a href=\"https://blog.home.pl/2022/06/game-pass-czerwiec-2022-nowe-gry-na-xbox-pc-w-tym-miesiacu/\" rel=\"noreferrer noopener\" target=\"_blank\" title=\"Nowe gry w Game Pass – czerwiec 2022: co nowego na Xbox, PC i w chmurze?\">Game Passa</a> – musisz w to zagrać!</p>",
            "<p>Jest to kontynuacja pierwszej części przygód Oriego – <em>Ori and the Blind Forest</em> – którą zapamiętano jako wymagającą platformówkę. Nie inaczej jest tym razem.</p>",
            "<p>Nasze umiejętności nieraz przejdą test podczas skakania po platformach, omijania pułapek i walki z przeciwnikami. Poszczególne lokacje są ze sobą połączone, przez co tworzą rozbudowaną sieć labiryntów.</p>",
            "<p>Tryb gry został wzbogacony dodatkowymi wyzwaniami – <em>Spirit Trials</em>, podczas których wykazujemy się naszymi umiejętnościami zręczności i zyskujemy jak najlepszy czas.</p>",
            "<h3><span>Shovel Knight</span></h3>",
            "<p>Każdy rycerz powinien wyróżniać się męstwem, zwinnością w walce i mieć na liczniku kilka ściętych głów. Nie ma mowy jednak o rodzaju dzierżonego oręża, dlatego jedni władają mieczem, drudzy toporem, a jeszcze inni łopatą.</p>",
            "<p><em>Shovel Knight</em> jest 8-bitową platformówką 2D z elementami RPG, w której kierujemy rycerzem, a przeciwników „kosimy” legendarną, tytułową łopatą. Naszym celem jest pokonanie złej czarodziejki i uratowanie ukochanej. Niby proste, ale jakie grywalne!</p>",
            "<p>W trakcie rozgrywki przemierzamy różnorodne lokacje, walczymy z regularnymi przeciwnikami i co jakiś czas mierzymy się z bardziej wymagającym bossem. Urozmaiceniem trybu singleplayer jest opcjonalna gra w maksymalnie 4 osoby.</p>",
            "<h3><span>Super Meat Boy</span></h3>",
            "<p>Powiedzieć o <em>Meat Boyu</em>, że jest trudną grą, to jakby nie powiedzieć nic. Mięsny Chłopak nie jest niestety grą dla każdego, zwłaszcza dla osób niecierpliwych i o słabych nerwach. Fabuła jest pretekstowa i szczątkowa, ponieważ naszym zadaniem jest uratowanie ukochanej z rąk okrutnego nikczemnika – doktora Fetusa.</p>",
            "<p>Nasza eskapada to wizyty w dość nietypowych miejscach: fabryce soli, tartaku czy nawet piekle. A wszystkie te lokacje oglądane są z perspektywy zwykłej platformówki 2D. Ale czy na pewno takiej zwykłej? </p>",
            "<p>Plansze najeżone są wirującymi ostrzami, samonaprowadzającymi pociskami, czy bardziej lub mniej inteligentnymi przeciwnikami. Nasz bohater, ze względu na swoje fizyczne właściwości (jest w zasadzie inteligentną kupką krwawiącego mięsa), odbija się od ścian, wspina się na duże wysokości i zmienia kierunek lotu podczas spadania. Wszystko to ma pomóc nam w rozwiązaniu zagadek logicznych i odblokowaniu przejść do kolejnych poziomów.</p>",
            "<p>Szkopuł w tym, że jeden błąd kosztuje Meat Boya życie i cofa go na początek danej planszy.</p>",
            "<h3><span>Cuphead</span></h3>",
            "<p><em>Cupheada</em> można oglądać i można w niego grać. Uchodzi on wśród niektórych graczy za soulslike’a w gatunku platformówek.</p>",
            "<p>Historia opowiada o dwóch braciach, którzy przypominają filiżankę i kubek. Jeden z nich, Cuphead, posiada jednak skłonności do hazardu, które sprawiły, że przegrał swoją duszę podczas gry w kości z samym diabłem. Otrzymują jednak propozycję i wchodzą w układ z przeciwnikiem. Muszą bowiem odzyskać inne dusze u wszystkich dłużników diabła.</p>",
            "<p>Twórcy osadzili świat gry w dwuwymiarze, nawiązującym graficznie do klasycznych kreskówek Walta Disneya, czy Warner Brothers. Każda walka z bossem ogranicza się do jednego ekranu, a kluczem do sukcesu jest nauczenie się schematów przeciwnika i unikanie jego ataków. </p>",
            "<p>Inspirując się strzelankami <em>run and gun</em> korzystamy z własnej nielimitowanej amunicji – pocisków wystrzeliwanych z palca, które modyfikujemy i zwiększamy ich efektywność. Niezależnie czy gramy w pojedynkę czy w kooperacji, mamy nieograniczoną liczbę podejść do walk, dlatego poznanie zachowania bossów za którymś podejściem staje się kwestią czasu.</p>",
            "<h3><span>Teenage Mutant Ninja Turtles: Shredder’s Revenge</span></h3>",
            "<p>Lata temu Wojownicze Żółwie Ninja podbijały rynek telewizyjny i gamingowy. Po latach powracają w świeżym i jednocześnie nawiązującym do stylu retro wydaniu. Najnowsza odsłona należy do gatunku <em>beat ’em up</em>, czyli chodzonej bijatyki, którą ogrywamy solo lub w maksymalnie 4 osoby.</p>",
            "<p>W <em>Teenage Mutant Ninja Turtles: Shredder’s Revenge</em> nasi 4 bohaterowie mają za zadanie zmierzyć się z kolejnym złowrogim planem podstępnego Shreddera. O co dokładnie chodzi w praktyce? Nasi wielbiciele pizzy: Donatello, Leonardo, Michelangelo i Raphael mają po prostu dokopać oprychom złoczyńcy.</p>",
            "<p>Rozgrywkę obserwujemy z boku, a w każdej nowej lokacji czekają na nas przeciwnicy, których pokonamy na wiele ciekawych sposobów. Każdy nasz bohater posiada indywidualne specjalne umiejętności, dlatego warto kombinować i korzystać z combosów. Gra z pewnością będzie sentymentalną podróżą dla osób dorastających w latach 80. i 90., aczkolwiek młodsi gracze również znajdą w niej kilka godzin dobrej zabawy.</p>",
            "<p><strong>Sprawdź także:</strong></p>",
            "<p>Specjalista ds. Content Marketingu</p>"
        ],
        "5 najpopularniejszych slow": [
            [
                "w",
                92
            ],
            [
                "i",
                56
            ],
            [
                "się",
                53
            ],
            [
                "z",
                43
            ],
            [
                "jest",
                34
            ]
        ]
    },
    "przeanalizowane artykuly": 3,
    "laczna ilosc slow": 5524,
    "srednia ilosc slow": 1841.3333333333333,
    "5 najpopularniejszych slow": [
        [
            "w",
            186
        ],
        [
            "się",
            111
        ],
        [
            "i",
            101
        ],
        [
            "z",
            94
        ],
        [
            "na",
            90
        ]
    ]
}